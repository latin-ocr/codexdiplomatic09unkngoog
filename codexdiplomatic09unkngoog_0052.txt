16

 

et electoribus suis ad suam presentiam evocatis, ac testibus,
quos vellet producere, a karissimo in Christo filio nostro . . .
Illustri Regi Ungarie per totum Regnum suum securitate ante
omnia impetrata, dictis quoque A. J. M. et V. et aliis electo·
ribus ipsius P. negotium electionis prosequentibus mediante
iustitia restitutis provideret, eis nichilominus de communibus
eiusdem Ecclesie proventibus in moderatis expensis , si con·
staret, eos esse Canonicos Ecclesie memorate , ac predictis
processibus et appellationibus interpositis intellectis, audiret
causam et appellatione remota fine debito terminaret, ipsam
sufficienter instructam, si difficultas aliqua forsitan appareret,
propter quam causam terminare non posset, ad examen Apo-
stolicum transmissurus ε proviso ne sub dubio litis eventu
Waradiensis Ecclesia dilapidationis dispendium pateretur. Pre-
fatus quidem Episcopus tum per se, tum per quosdem alios,
prout potuit, in mandati nostri executione processit3 quorum
processu ad Apostolicam Sedem transmisso, eidem Subdiacono
pro se et quibusdam electoribus suis, et procuratori partis ad-
verse in nostra presentia constitutis, nos dilectum filium no·
strum T. tituli Sancte Sabine Presbiterum et Ε. Sanctorum
Oosme et Damiani Diaconum Cardinales concessimus audito-
res. Coram quibus dum esset diutius disputatum, tandem in
hoc resedit negotium, quod eodem Subdiacono quandam scrip-
turam, quam dicebat continere sententiam pro se latam, ad
probationem intentionis sue contra partem alteram exhibente,
idem procurator non criminaliter, sed civiliter in modum ex-
ceptionis duntaxat, ipsam asseruit esse falsam, negans vera
esse, que continebantur in ipsa. Nos igitur scripturam eandem
vobis sub bulla nostra transmittentes inclusam, mandamns,
quatenus adhibita publica persona, si potest, aut duobus viris
idoneis, qui fideliter universa iudicii acta conscribant iuxta
formam Concilii Generalis, de veritate ac falsitate scripture
premisse, vel contentorum in ea, tam per priores iudices et
scriptores eornm ac testes, quorum nominain scriptura conti·
nentur eadem, et alios, quam per probationes alias, quas utra-
libet partium duxerit producendas, sollicite cognoscentes, ac
recipientes testes , quos idem P. super spoliatione predicta
produxerit coram vobis, que inveneritis, ad nos cum actis
prioris iudicii sub sigillis vestris et documentis autenticis

