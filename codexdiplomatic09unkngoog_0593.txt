553

 

gressione belli, ut dicitur, non sagittant, sed quasi pluere sa'-
gittas videntur. Gladiis et lanceis minus apti dicuntur ad
bellum. Taliter autem cuneum suum ordinant, quod decem
hominibus unus Tartar preest, iterum centum hominibus 'unus
centurio. Hoc ideo tali astucia factum cst, ne exploratores
supervenientes possint inter cos aliquatenus latere. Et si forte
contingeret numerum eorundem diminui per bellum, posset
restitui sine mora, et populus collectus ex diversis, infidelita-
tem aliquam non possit facere. Quemlibet denarium ex linguis
diversis collegerunt. Omnium Regnorum, que obtinent, Reges,
et Duces, ac magnates, de quibus est spes, quod aliquando
possint facere aliquam resistenciam, interficiunt sine mora.
Milites autem fortes et rusticos ad prelium ante se mittunt
armatos ad preliandum sine sponte. Alios vero rusticos ad
preliandum minus aptos relinquunt ad colendam terram, et
omnium tam ad prelium compulsorum, quam occisorum uxores,
filias et cognatas dividunt ad singulos viros terre cultui re·-
lictos, cuilibet decem vel plures assignantes¹ et imponunt
eisdem, ut de cetero Tartari nuncupentur. Milites vero, qui ad
prelium compelluntur, et si bene pugnant et vincunt, parva
gracia eis. Si vero in prelio moriuntur, nulla cura eis. Si autem
in prelio retrocedunt, sine misericordia a'l'artaris occiduntur.
Pugnant ergo fortius, ut in posterum non vivant, sed ut citius
moriantur. Castra munita non expugnant, sed 'prius devastant
terram, et populum depredantur, et eiusdem terre populum
congregatum compellunt ad pugnam ad expugnandum ipsum
castrum. De multitudine autem ipsius exercitus vobis aliquid
non scribo, nisi quod omnium Regnorum, que obtinent, milites
ad pugnam aptos compellunt ante se preliari. Fertur a pluri-
bus re certa, et Dux de Sudal mandavit per me Regi Hunga-
riorum viva voce, quod nocte dieque consilium habent Tartari,
qualiter vincant et obtineant Regnum Hungariorum Christia-
norum. Propositum enim habent, ut veniant et expugnent
Romam, et ultra Romam. Misit ergo legatos ad Regem Hun-
gariorum, qui venientes per terram Ducis de Sudal, et litteras
Regi Hungariorum missas Dux ille recepit ab eis, et legatos
ipsos cum sociis mihi deputatis etiam vidi. Predictas litteras
a Noe Duce de Sudal mihi datas ad Regem Hungariorum de-
portavi. Littere autem scripte sunt litteris paganis et lingua

