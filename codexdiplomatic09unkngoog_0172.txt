132

 

maculata, spirat tamen et intendit primeue libertatis sue glo·
ria reformari. Et quamuis diuersimode irretiti querant summo
studio libertatem; hij tamen decencius promerentur, quorum
fidelitas per multa seruicia comprobata satis digne se consti-
tuit precium libertatis. Proinde ad uniuersorum presencium
et posterorum noticiam harum serie uolumus peruenire, quod
nos considerantes multimoda seruicia Magistri Scemeyts de
uilla Budugey‚ aurifabri carissime consortis nostre Μ. Regiae
Hungarie, que nobis et sibi a puerilibus annis noscitur impen-
disse fideliter et deuote, qui et maxime tunc probatus extitit
tanquam aurum, cum Regnum nostrum Diuino iudicio fornax
succenderat Tartharorum3 nam multis retro abeuntibus ipse
fidelitatis glutino, qua pollebat, relictis suis nobis adhesit,
officiosum se exhibens in omnibus et fidelem; mente stabili·
mus honestare ipsum in laboribus suis, et pro sue fidelitatis
ac seruiciorum constancia ipsum perpetue libertatis munere
decorare. Accedente siquidem ad complementum desiderij
nostri, non solum consensu dilectissime nostre prenominato
Regine Hungarie, uerum eciam interuentu; ante cuius eciam
oculos eiusdem S. aurifabri sui fidelitas et obsequiorum fre·
quencia prepollebant; nec non consideracione prouida intuen-
tes, quod idem S. status sui uenustatem per predicta omnia
tamquam multiplicatis intercessoribus mereatur; ipsum S. una
cum fratribus suis, Andronico filio patris sui, Kocz et Kaza
filijs patruelis eius, ab omni iugo debiti siue seruicij‚ quo sua
generacio, uidelicet uilla Bedegey, eidem carissime consorti
nostre tenetur, penitus eximentes, sic pure et perpetue statui-
mus libertati, uttam ipsi, quam ipsorum heredes heredumque
successores, ubicumque noluerint, manendi siue seruiendi li·
beram et absque alicuius condicionis nexu habeant faculta-
tem; aula vero nostre Celsitudinis Regie pateat eis tanquam
alijs aulicis nobilibus Regni nostri. Statuentes, ut ijdem de
cetero inter nobiles Regni nostri honorifice computentur. Ut
igitur ipsorum fidelitatis meritis et seruiciorum commercio
pulcherrime acquisita libertas, exquisitis presentis pagine in·
signijs eisdem perpetuo perseueret, nec a quouis ualeat in
posterum temporum curriculo retractari, presentes in per pe-
tuam huius rei memoriam concessimus litteras super ipsorum
libertate, auree bulle nostre caractere in argumentum ualidis-

