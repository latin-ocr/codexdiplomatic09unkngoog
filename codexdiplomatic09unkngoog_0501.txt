461

 

sine Divina inspiratione redire, juramento prestito promisisti,
Ecclesie predicte tamquam fidelis ejus filius obedire, ac fidem
catholicam, sicut alii orthodoxi mundi Principes obseruare.
Propter quod Ecclesia eadem volens te in sui deuotione con·
gruis firmare favoribus, et condignis gratiis confovere, perso-
nam tuam ad Regalis dignitatis apicem sublimavit, faciendo
te inungi Sacri Crismatis oleo, tuoque imponi capiti Regium
diadema. Sed tu, sicut ad audientiam nostram non sine cordis
turbatione pervenit, tam spiritualium, quam temporalium be-
neficiorum ipsius Ecclesie immemor, tantoque gratie prorsus
ingratus, prestiti juramenti religione contempta, id, quod eirea
obedientiam ej usdem Ecclesie, ac predicte obseruationem fidei
promisisse dinosceris, observare postmodum non curasti, in
anime tue periculum, ipsius injuriam fidei, Ecclesie predicte
contemptum , et obprobrium Jesu Christi. Super quo tanto
vehementius contristamur, quanto faventius super omnia eor·
dis nostri desiderabilia cupimus, ut cultus ejusdem fidei per
orbem longius latiusque diffusus, continuum auctore Domino
suscipiat incrementum: Volentes igitur Apostolicis apud te
super hoe insistere monitis, et ad veritatem, que Christus est,
paternis te persuasionibus revocare, ac sperantes ‚ quod te
graviter eontra Deum et ejus Ecclesiam deliquisse conside·
rans, condigne peniteas, et errorem tuum corrigere studeas
per te ipsum, Magnitudinem tuam monendam duximus atten-
tius et hortandam; quatinus ad tuam memoriam revocans,
quanto studio , quantaque sollicitudine circa exaltationem
tuam Sedes Apostolica laboravit, considerans etiam , quod
non Ecclesiam3 sed te ipsum decipis, tuum in hac parte pro·
missum dampnabiliter non servando, perditionis viam, qua
graderis, non differas abjurare ‚ et id ‚ quod de ipsius obser-
vatione fidei, et predicte Ecclesie obedientia juramento pre-
stito promisisti, inviolabiliter observare procureS. Ita, quod
nos tuorum laudabilium operum odore percepto, multa exinde
perfusi letitia! dulcia ipsius Ecclesie ubera, que copiose du·
dum iu multorum beneficiorum perceptione suxisti, tibi tuis
exigentibus meritis affectuosius porrigamus. Alioquin venera-
bilibus fratribus nostris . . . Olomucensl et . . . Wratislaviensi
Episcopis litteris nostris iujungimus, ut te ad id per censuram
ecclesiasticam, appellatione remota, compellant3 uon obstan·

